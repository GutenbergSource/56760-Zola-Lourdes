<HTML><BODY>Emile Zola schreef zijn romancyclus <i>De drie steden</i> tussen 1893 en 1898, aansluitend op zijn eerdere cyclus van 20 delen <i>Les Rougon-Macquart</i>. De hoofdpersoon, de abbé Pierre Froment, is het verbindend element tussen de drie romans, <i>Lourdes, Rome</i> en <i>Parijs</i>, waarin Zola niet alleen de rol van religie in de moderne samenleving aan de kaak stelt, maar ook de confrontatie tussen de rijke bourgeoisie en de ellende van de arbeiders.

<p>In het eerste deel, <i>Lourdes</i>, volgt de bedevaart van abbé Pierre Froment in dit bedevaartsoord. Hierin schets Zola het lijden van de pelgrims, en de aanhoudende zucht naar het bovennatuurlijke, ondanks de vooruitgang 
van de wetenschap. Ook hekelt hij de oplichterij van de kerk, en noemt hij de paters van de grot de nieuwe tollenaars in de tempel. Het boek was dan ook gelijk controversieel, en werd door de RK kerk op de index geplaatst.

<p>Het tweede deel, <i>Rome</i>, verplaats het toneel zich naar de heilige stad, en in het derde, <i>Parijs</i>, keert het terug naar de woonplaats van de auteur.
</BODY></HTML>